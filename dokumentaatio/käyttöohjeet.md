#Skynail
Skynail on vuoropohjainen roolipeli, jossa liikutaan lautapelimäisesti noppaa heittämällä. Pelissä pelaaja kilpailee tietokonevastustajan kanssa siitä, kumpi löytää ensin mystisen taikaesineen, Naulatähden, joka sijaitsee jossakin pelilaudalla.

###Pelin tavoite

Pelin voittaa löytämällä Naulatähden yhdestä pelin luolastoista. Tämän jälkeen pelaajan tätyy viedä esine maaliin, joka sijaitsee ruudun vasemmassa ylälaidassa siinä pisteessä, mistä peli alkoi ihmispelaajalle.

Pelaaja ja tietokonevastustaja voivat olla samassa ruudussa yhtä aikaa. Pelin alkuvaiheessa pelaajat eivät voi taistella keskenään, mutta kun Naulatähti on löytänyt, mikäli pelaajat päätyvät samaan ruutuun yhtä aikaa, seuraa taistelukohtaus, jonka voittaja saa Naulatähden.

Pelin voi hävitä joko kuolemalla tai siten, että tietokonevastustaja on saanut Naulatähden ja vienyt sen maaliin.

###Karttanäkymä

Peli alkaa karttanäkymästä. Joka vuoro pelaaja painaa "Roll dice" -nappulaa arpoakseen vuorolla käytettävissä olevien siirtojen määrän, joka pelissä on 1–3. Peli näyttää tällöin sinisenä karttapisteet, joihin pelaaja voi siirtyä painamalla pistettä hiirellä. Joihinkin pisteisiin siirtyminen voi vaatia useamman kuin yhden siirron.

Jos pelaaja painaa "Roll dice"-nappulaa uudelleen ilman, että on siirtynyt, jää vuoro käyttämättä ja peli siirtyy vuoron eteenpäin. 

Erikoisruudut eli luolastot ja kaupungit ovat tavallisia tiepisteitä suurempia. Kun pelaaja saapuu näihin ruutuihin, peli-ikkunan oikeaan kulmaan ilmestyy "Enter"-nappula, jolla pelaaja voi siirtyä erikoisruutua koskevaan erilliseen näkymään.

###Taistelunäkymä

Saapuessaan luolastoihin pelaaja joutuu taisteluun hirviöitä vastaan. Pelaajan liittolaisten ja hirviöiden kesto näytetään ruudun alakulmassa. Pelaajan hahmoille voi valita toiminnon yksitellen; kun kaikki pelaajahahmot ovat toimineet, on hirviöiden vuoro. Pelaaja valita mitä hirviötä vastaan hänen hahmonsa hyökkäävät painamalla hirviöitä kuvaavia nappuloita ruudun keskiosassa.

Pelaaja voi käyttää esineitä omien hahmojensa parantamiseen. Tällöin täytyy ensin valita esine painamalla "Use Item"-nappulaa ruudun alaosassa. Tämän jälkeen pelaaja voi valita hahmon, johon esinettä käytetään painamalla yhtä hahmoja kuvaavista nappuloista ruudun keskiosassa. Jokainen käyttökerta kuluttaa yhden esineen.

Peli päättyy jos pelaajahahmoista ensimmäisen ("Hero") HP laskee alle nollan. Jos pelaaja voittaa taistelun, hän saa luolastossa sijainneen aarteen, johon voi sisältyä kultaa, esine tai uusi liittolainen. Kaikissa luolastoissa ei ole aarretta.

###Kaupunkinäkymä

Kaupungeissa pelaaja voi ostaa kullalla lisää parannusesineitä. Tämä tapahtuu painamalla "Shop"-nappulaa ruudun yläosassa. Uusi ikkuna näyttää pelaajan kullan määrän, listan ostettavista esineistä ja niiden hinnan. Ostaminen onnistuu painamalla esinettä edustavaa nappulaa.