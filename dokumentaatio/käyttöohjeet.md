#Skynail
Skynail on vuoropohjainen roolipeli, jossa liikutaan lautapelimäisesti noppaa heittämällä. Pelissä ei ole toistaiseksi kartalla liikkuvia kilpailijoita eikä myöskään toteutettua voittotilaa, mutta muu keskeinen pelimekaniikka toimii jo.

###Karttanäkymä

Peli alkaa karttanäkymästä. Pelaaja voi arpoa satunnaisluvun, joka kertoo siirtojen määrän. Peli näyttää tällöin sinisenä karttapisteet, joihin pelaaja voi siirtyä painamalla pistettä hiirellä. Joihinkin pisteisiin siirtyminen voi vaatia useamman kuin yhden siirron.

Erikoisruudut eli luolastot ja kaupungit ovat tavallisia tiepisteitä suurempia. Kun pelaaja saapuu näihin ruutuihin, peli-ikkunan oikeaan kulmaan ilmestyy "Enter"-nappula, jolla pelaaja voi siirtyä näihin ruutuihin.

###Taistelunäkymä

Saapuessaan luolastoihin pelaaja joutuu taisteluun hirviöitä vastaan. Pelaajan liittolaisten ja hirviöiden kesto näytetään ruudun alakulmassa. Pelaajan hahmoille voi valita toiminnon yksitellen; kun kaikki pelaajahahmot ovat toimineet, on hirviöiden vuoro. Pelaaja valita mitä hirviötä vastaan hänen hahmonsa hyökkäävät painamalla hirviöitä kuvaavia nappuloita ruudun keskiosassa.

Pelaaja voi käyttää esineitä omien hahmojensa parantamiseen. Tällöin täytyy ensin valita esine painamalla "Use Item"-nappulaa ruudun alaosassa. Tämän jälkeen pelaaja voi valita hahmon, johon esinettä käytetään painamalla yhtä hahmoja kuvaavista nappuloista ruudun keskiosassa. Jokainen käyttökerta kuluttaa yhden esineen.

Peli päättyy jos pelaajahahmoista ensimmäisen ("Hero") HP laskee nollaan. Jos pelaaja voittaa, pelaaja saa lisää kultaa.

###Kaupunkinäkymä

Kaupungeissa pelaaja voi ostaa lisää parannusesineitä. Tämä tapahtuu painamalla "Shop"-nappulaa ruudun yläosassa. Uusi ikkuna näyttää pelaajan kullan määrän, listan ostettavista esineistä ja niiden hinnan. Ostaminen onnistuu painamalla esinettä edustavaa nappulaa.